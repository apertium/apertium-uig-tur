İstanbul'da Uygur pilavı tanıtıldı ve 15 bin kişilik pilav dağıtıldı


Zeytinburnu Belediyesi'nin düzenlemesi ile «5. radyo festivali ve geleneksel yemek lezzetleri etkinliği» düzenlendi. Bahsedilen etkinliğin sekizinci gününde, yani 21 Nisan'da Uygur pilavı tanıtılıp 15 bin kişiye pilav dağıtıldı.

İstanbul'daki Zeytinburnu Şehitler Meydanında 10 gün devam eden bu etkinlikte her gün bir milletin veya ülkenin meşhur yemekleri tanıtılıyorken 21-Nisan günü Uygur pilavı tanıtıldı. Tam meydanda oldukça büyük bir kazanda pilav hazırlanıp, 15 bin kişilik pilav dağıtıldı.

Bu etkinliğe İstanbul'daki «Uygur Mehman Restoranı» katılıp, 15 bin kişilik leziz bir pilav pişirdi. Zeytinburnu şehir başkanı Murat Aydın öğle vaktinde meydana gelip, Uygur pilavını kendi elleriyle vatandaşlara dağıttı. Bu esnada «Uygur Mehman restoranının sahipleri» Ahmetcan ve İlhamcan ustalar şehir başkanı Murat Aydın'a cübbe ve takke takdim etti.

Bu etkinliğe Zeytinburnu'nda yaşayan her millet halkı katılıp; pilavı tatmak için kişiler sıraya girip uzun bir sıra oluşturdular. 15 bin kişilik pilav iki saat içinde dağıtılıp bitirildi. Etkinliğe «TRT Avazı» televizyon kanalı, «TRT Radyosu», «Radyo 7», «Kent FM» gibi 22 radyo-televizyon kanalı meydandan program yaptı.

Etkinlikte Murat Aydın konuşma yapıp, Uygur pilavını tanıttı. O, her yıl bir kere «Radyo Festivali ve geleneksel yöresel tatlar günü etkinliği» düzenlendiğini, bu yılkinin 5.si olduğunu bildirdi.

Belediye başkanı Murat Aydın Uygur pilavını tanıtıp, Türkistan pilavı Zeytinburnu'nda pek beğenilen bir geleneksel yemek, bu yemek bir çok evde pişirilir, biz Türkistan pilavının lezzetini halkımıza tattırmak için bu etkinliği düzenledik» dedi.

Murat Aydın Zeytinburnu caddelerini Türkistan caddelerine benzetip şöyle dedi: «Zeytinburnu'nda çeşitli medeni zenginliklerimiz var, Zeytinburnu caddelerini dön kendinizi sanki Türkistan'a gelmiş gibi hissedersiniz . Kendinizi Doğu Türkistan'a, Kazakistan'a, Özbekistan'a veya Türkmenistan'a varmış gibi hissedersiniz. İşte bu coğrafyalardan, şu medeniyet merkezlerinden bizim kardeşlerimiz Zeytinburnu'na gelip yerleşti. Bugün Zeytinburnu türk dünyasının küçültülmüş bir aynasına benziyor.»

Bu sırada «TRT Avazı» (Türkiye radyo-televizyon idaresi) televizyon kanalının muhabiri Erdal Şen, Zeytinburnu belediye başkanı Murat Aydın'a «Türkmenistan pilavı» dağıtıldığını dile getirip bir soru sordu. Murat Aydın efendi muhabirin hatalılığını belirtip, «Türkmenistan pilavı» değil, «Türkistan pilavı» yani, «Doğu Türkistan yemekleri» diye açıkladı.

İstanbul'daki «5. radyo festivali ve geleneksel yöresel tatlar etkinliği» 22-Nisan günü 20 bin insanlık balık yemekleri kutlaması ile sonlandı.

Bahsedilen etkinlikte Uygur pilavını yiyen çiftlerin ve gençlerin çoğu «pilavın tadı çok lezzetliymiş,» diyerek takdir etti.

Ziyaretimizi kabul eden bir yerli türk kişiden «Uygur pilavının tadı nasıldı» diye sorduğumuzda, o şöyle konuştu: «Tadı çok güzeldi. Ben geçen yıl da katılıp pilav yemiştim. bu sefer de katıldım. bizim pilava karşılaştırıldığında Türkistan pilavının özel bir tadı var.»

Yine bir Türk hanımı şöyle konuştu: «Ben bu pilavın tadını çok güzel buluyorum, evde de yapıp yiyoruz, ama şeker hastalığım olduğu için az yiyorum, fakat pilavı çok güzel buluyorum.» Yine bir hanım, Türkistan pilavını kendisi evde pişirdiğini, ama burada pişirilen pilavın daha da lezzetli olduğunu belirtti.

Biz bu etkinlik hakkında fikirlerini almak için 15 bin insanlık pilav pişiren «Uygur Mehman Restoranı»nın patronlarından Ahmetcan ve İlhamcan efendiler ile sohbet ettik.

Ahmetcan konuşup, 15 dev kazanda 15 bin insanlık pilav yapıp bu meydanda dağıttığını, insanların pilavı tadıp  beğenerek yediğini belirtti ve «Türkistan pilavı» diye tanılan Uygur pilavını takdim şerefine erişmekten memnun olduğunu belirtti.
